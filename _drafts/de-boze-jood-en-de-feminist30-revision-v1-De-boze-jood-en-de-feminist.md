---
id: 97
title: De boze jood en de feminist
date: 2016-03-26T00:05:26+00:00
author: Jeroen Fierens
layout: revision
guid: http://eenpadvinder.nl/30-revision-v1/
permalink: /30-revision-v1/
---
Afgelopen week erkende het Vaticaan de staat Palestina. Ik was trots. Dit is het geluid wat een geloof zou moeten laten horen! Niet gedreven door angst, economische belangen en machtige lobby’s, maar door een eenvoudige hoop op vrede, besloot het pontificaat dat Palestina bestaansrecht heeft. Uiteraard schoot het Israëlische ministerie van buitenlandse zaken meteen in de gebruikelijke verdediging en meldde ‘teleurgesteld’ te zijn en ‘zich op verdere stappen te beraden’.  Telkens wanneer Israël weer eens gekrenkt is, zie ik in mijn fantasie een wat overdreven gefrustreerde feministe voor me die vindt dat iedereen rekening met haar moet houden omdat zij (nouja, niet zijzelf natuurlijk, maar wel de vrouwheid op zich) is achtergesteld. Mevrouw is gekrenkt, dus pas op dat je niet iets doet of zegt wat haar ook maar enigszins tegen de borsten zou kunnen stoten. Dat heeft niets meer met een gelijkheidsstrijd – die ik op zichzelf erg aanmoedig – te maken, dat is er misbruik van maken om je zin te krijgen. En alsof dat nog niet erg genoeg is, zet je daarmee het hele feminisme en zelf de vrouw op zich in een slecht daglicht. De ongelijkheid wordt alleen maar bevestigt en zelfs versterkt.  Een paar jaar geleden was ik in Yad Vashem, de officiële gedenkplaats voor de holocaust. Ontzettend indrukwekkend, ik was er de rest van de dag stil van. De dag erna bezochten we de Palestijnse gebieden en ineens was die boze feminist daar weer. Dezelfde regering die in 1953 Yad Vashem liet bouwen om nooit meer te vergeten hoe erg de joden geleden hadden, onderdrukt nu zelf een heel volk. Maar durf er niet tegenin te gaan, want voor je het weet ben je medeschuldig aan het uitroeien van miljoenen joden in de Tweede Wereldoorlog!  Net als de boze feminist, jaagt de boze jood met zijn gedrag alleen maar de rest van de wereld tegen zich in het harnas, om vervolgens te kunnen roepen: “Zie je wel, ze zijn tegen ons!” Nee! Ik ben helemaal niet tegen jullie! Ik hou van vrouwen, ik hou van feministen, ik hou van joden! En ik begrijp dat jullie gekrenkt zijn, en dat jullie pijn hebben, maar gebruik die pijn alsjeblieft niet om anderen te onderdrukken en je zin te krijgen! Gebruik ‘m om anderen te begrijpen. Erken de ander en zijn pijn, om vervolgens samen te kunnen bouwen aan een wereld waarin niemand zich meer onderdrukt hoeft te voelen. Ik bouw graag met jullie mee.